দূরবীন 
বাংলায় প্রোগ্রামিং শেখার প্ল্যাটফর্ম 


উপক্রমণিকা 

দূরবীন মূলত এমআইটি মিডিয়া ল্যাবের বহুল প্রচলিত শিশুদের প্রোগ্রামিং শেখার প্ল্যাটফর্ম স্ক্র্যাচের আদলে বাংলায় নির্মিত একটি "ওপেন সোর্স" প্ল্যাটফর্ম। 
জাভা প্রোগ্রামিং ভাষার নবম সংস্করণ JDK 9.0.4 ব্যবহার করে IntelliJ IDEA ব্যবহার করে এটি নির্মিত। 

টিউটোরিয়াল 

প্রথমে সার্ভার প্রোজেক্ট AlphaServer রান করতে হবে। তারপর ক্লায়েন্ট প্রোজেক্ট JDK9Demo চালু করতে হবে। 
মূল স্ক্রিনে তখন দুইটি অপশন আসবে, "নতুন কোড" এবং "পূর্বের কোড"। 
"নতুন কোড" অপশনে গেলে মূল কোডিং প্ল্যাটফর্ম আসবে। সেখানে বামে কতগুলো বৃত্ত আছে, যেগুলোর ডানে সেগুলোর "ল্যাবেল" দেওয়া আছে। বৃত্তে ক্লিক করলে সংশ্লিষ্ট ফাংশন ব্লকগুলো আসবে। 

ঘটনা 

ঘটনা বা ইভেন্ট একটি মাউস ইভেন্ট (সংশ্লিষ্ট স্প্রাইটের উপর ক্লিক) কিংবা একটি কি ইভেন্ট (যেকোনো রোমান অক্ষর কিবোর্ডে প্রেস) বোঝায়। 
যেকোনো কোড স্নিপেটের শুরুতে অবশ্যই একটি ইভেন্ট থাকতে হবে, নইলে অন্য কোনো ফাংশন ব্লক যোগ করা যাবে না। 
কোড করার যেকোনো সময় ইভেন্ট যোগ করলে আগের ইভেন্টের স্নিপেট শেষ হয়ে যাবে, এবং কিছু খালি জায়গা রেখে নতুন স্নিপেট যোগ হবে। 
একই ইভেন্ট পুনরায় যোগ করলে আগের ইভেন্টের কার্যকারিতা লোপ পাবে। 
কোনো কারণে কোনো ইভেন্টের কোডে ভুল হলে আবার সেই ইভেন্ট যোগ করে পুনরায় কোড করার মাধ্যমে সেই ভুল সংশোধন করা যাবে। 

গতি 

গতি সংক্রান্ত ব্লকগুলো এখানে আছে। যেকোনো ব্লকের টেক্সট বক্সে যেকোনো ভ্যালিড জাভা এক্সপ্রেশন লেখা যাবে। তবে সংখ্যাগুলো রোমান হরফের বদলে বাংলা হরফেও লেখা যাবে। 
ক্লিক করলে এগুলো সর্বশেষ ইভেন্টের অধীনের স্নিপেটে যোগ হবে। টেক্সটবক্সের লেখা রানটাইমে চেঞ্জ করা যাবে। 
কোনো কারণে টেক্সটবক্সের লেখা ভ্যালিড জাভা এক্সপ্রেশন না হলে, কিংবা বাংলা সংখ্যাকে রোমান এরাবিক নিউমেরালে পরিবর্তন করার পরও ভ্যালিড জাভা এক্সপ্রেশন পাওয়া না গেলে
সেই ব্লকের ভ্যালু "শূন্য" হিসেবে গ্রাহ্য হবে। "সামনে আগাও" ব্লকের মাধ্যমে সংশ্লিষ্ট অরিয়েন্টেশনে প্রদত্ত পিক্সেল সংখ্যক ঘুরবে। 
"ডানে/বামে ঘোরো" ব্লকের কোণের মান ডিগ্রিতে এবং "অপেক্ষা করো" ব্লকের সময়ের মান সেকেন্ডে হিসেব করা হবে। 

সুর 

গতির মতই। 

চলক 

প্রদত্ত চলকগুলোর মান "শূন্য" হিসেবে "সেট" করা আছে। সেগুলোকে l-value এবং r-value রূপে ব্যবহার করা যাবে। যেমন y= 5 এবং y= Math.sqrt(y*5.0)+y উভয়ই বৈধ।
সকল চলক জাভার long double রূপে নির্ধারিত।  

নিয়ন্ত্রণ 

নিয়ন্ত্রণ দুই ধরনের, "কন্ডিশনাল" এবং "লুপ"। "যদি", "যদি এই রঙ" এবং "যদি এই রঙ না হয়" হলো "কন্ডিশনাল কন্ট্রোল"। যদির ভেতরের কন্ডিশন JShell কর্তৃক parse হবার পর 
তার মান false কিংবা 0 হলে, কিংবা তা ভ্যালিড জাভা এক্সপ্রেশন (বা বাংলায় প্রকাশিত ভ্যালিড জাভা এক্সপ্রেশন) না হলে তা বুলিয়ান false/low/0 বোঝাবে 
নইলে তা বুলিন true/high/1 বোঝাবে। রঙ সংক্রান্ত ব্লকগুলো প্রদত্ত স্প্রাইটের চার কৌণিক বিন্দুর রঙ যাচাই করে তা অভিন্ন হলে সেই রঙ বোঝাবে। 
"যতক্ষণ" চলকে প্রদত্ত long double এক্সপ্রেশনের floor পূর্ণসাংখিকবার কাজগুলো সম্পাদন করবে। 
সকল নিয়ন্ত্রণ ব্লক জাভার { এবং শেষ ব্লক } হিসেবে কাজ করবে। অর্থাৎ কোনো "শেষ" ব্লক তার নিকটতম পূর্ববর্তী নিয়ন্ত্রণ ব্লকের কাজ সমাপ্ত বোঝাবে। 

পরিবর্তন 

এখানে স্প্রাইট এবং ব্যাক গ্রাউন্ড পরিবর্তন করা যাবে। ব্যাকগ্রাউন্ডের সাইজ 600*430 হওয়া বাঞ্ছনীয়। রঙ তুলি অপশনে গিয়ে এই সাইজের ইমেজ আঁকা যাবে। 
স্প্রাইটকে যেকোনো সময় মাউস দিয়ে ড্র্যাগ করা যাবে। 

রূপ 

এর মাধ্যমে স্প্রাইটকে ছোট/বড় করা যাবে। 


তাছাড়া কনসোল পেইনের নিচে "সেইভ" অপশন থাকবে। এর মাধ্যমে সংশ্লিষ্ট কোড স্নিপেট, ব্যাকগ্রাউন্ড এবং স্প্রাইট সেইভ হবে, এবং সেগুলো পুনরায় পাওয়া যাবে। 
সেইভ অপশনে গিয়ে প্রোজেক্টের টাইটেল এবং তার সংক্ষিপ্ত পরিচিতি লিখতে হবে। 
"মূল স্ক্রিনে ফিরে যাও" অপশন দিয়ে আবারও প্রথম স্ক্রিনে ফেরত যাওয়া যাবে। 

"পূর্বের কোড"

এর মাধ্যমে পূর্বে সেইভ রাখা কোডগুলো নামানো যাবে, সেগুলোর উপরো পরিবর্তন পরিবর্ধন করা যাবে।





=================================================== 

বিভিন্ন ইউআই আইকনে নিচের ফন্টটি ব্যবহৃত হয়েছে। তাই এটি নিচের লিংক থেকে ইন্সটল করাকে উৎসাহিত করা হচ্ছে। 
https://www.omicronlab.com/download/fonts/BenSenHandwriting.ttf 


=================================================== 

মূল স্ক্র্যাচ লিংকঃ
https://scratch.mit.edu/projects/editor/?tutorial=home


=================================================== 
বাস্তবায়নেঃ

শেখ আজিজুল হাকিম (1705002@ugrad.cse.buet.ac.bd)
জারিফ উল আলম (1705002@ugrad.cse.buet.ac.bd)  

ফেব্রুয়ারি ২০১৯

তত্ত্বাবধানেঃ

ড. মোহাম্মদ সাইফুর রহমান 
সহকারী অধ্যাপক 
সিএসই বিভাগ, বাংলাদেশ প্রকৌশল বিশ্ববিদ্যালয় 

 
